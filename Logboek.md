# Logboek Fruit Catcher | Erhan Citil

In dit bestand ga ik dagelijks bijhouden wat ik heb gedaan voor dit project en of ik tegen problemen ben aangelopen.

## 14 juni 2024 | Erhan Citil
Vandaag heb ik vooronderzoek gedaan naar welke programmeertaal ik wil gebruiken tijdens het bouwen van mijn game. Ik ben tot een besluit gekomen om de taal Python te gebruiken, want ik ben best wel bekend met deze taal aangezien ik ook mijn stage in deze taal heb gelopen. Dankzij deze game development examen zal ik tevens mijn Python skills verder uitbreiden. 

De taken die ik vandaag heb gedaan: 

- Onderzoek doen welke taal het meest efficient is om te gebruiken voor mijn game
- Onderzoek doen naar PyGame (Python Library om videospelletjes te bouwen en te runnen in Python)
- Een tutorial gevolgd naar PyGame

Voor de rest ben ik niet tegen problemen aangelopen aangezien ik nog niet echt iets complexs voor elkaar heb gezet. 

## 17 juni 2024 | Erhan Citil
Vandaag heb ik de game design document ingevuld, daarin heb ik uitgelegd hoe mijn game er uit zal zien en een timeline en sketch gemaakt. Daarnaast ben ik ook bezig geweest met het verdere onderzoek naar PyGame en naar andere libraries in Python om games mee te runnen. Wellicht dat er een library is die beter past bij de game die ik ga bouwen.

De taken die ik vandaag heb gedaan:

- Game Design Document ingevuld (Game uitleg, timeline en sketch)
- Onderzoek doen naar PyGame en ook naar andere alternatieven

## 18 juni 2024 | Erhan Citil
Ik heb besloten om voor mijn project in Python versie 3.10 te gaan werken. Dit is de LTS versie van Python. De reden dat ik niet voor een nieuwere Python versie ga is, omdat ik niet te maken wil hebben met libraries die een verdere Python versie niet ondersteunen. Vandaag heb ik een beginnetje gemaakt en een startpagina gemaakt met een play button. De tekst die het bedrijf wilt die staat er in en bedrijfslogo. Als je op play klikt dan krijg je een fruit basket te zien die je naar links en rechts kan bewegen. Morgen zal ik mijn best doen om fruit te laten vallen vanuit de lucht.

De taken die ik vandaag heb gedaan:

- Van start gegaan met het bouwen van mijn game (Begin scherm gemaakt met de functionaliteit dat je de game kan starten door op de button te klikken en daarna zie je een winkelmand die je kan bewegen)
- Gitignore bestand toegevoegd aangezien ik werk met Python en daar komen veel bestanden bij kijken (virtual environment bestanden etc) die ik niet mee gepushed wil hebben.

Ik liep niet echt tegen een probleem aan, het enige was dat ik niet begreep wat screen.blit deed. Ik las de documentatie maar begreep het alsnog niet, omdat er staat dat de foto's die ik mee geef getekend worden op het scherm. Dit heb ik nagevraagd bij Rob en hij heeft me uitleg gegeven. 